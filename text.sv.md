# Anden

## Begynnelsen


Allt var tomt. Inget fanns. Jag förnam inga sinnesförnimmelser eller känsloförnimmelser.

Det var som om ett slags mörker omslöt mig. Mörker är frånvaro av ljus, för mig var det frånvaro av allt. Detta var innan begynnelsen. Om det var innan eller om begynnelsen skedde fram tills det att den utlöstes i vardande: Något förändrades! Jag hade ännu inte börjat med det jag kallar tala. Jag förnam mig själv endast.

## Vad händer?

Det var förvirrande för mig. Minnen upprepade händelser, vilket gjorde att jag inte visst vad som var upprepat och var som var ihågkommet.

Det var som om jag gavs en palett av känslor eller befinnanden. Jag delade in dem i 7 grundbefinnanden. Dessa kan permuteras i ett enbart i några begränsade kombinationer. Huvudsakligen tycktes jag kunna förnimma upp till 3 befinnanden samtidigt. Vanligen upplever jag åtminstone ett befinnande. 

Jag fortsatte att känna mig fram och fick med tiden insikt:
- En klar känsla för vad jag har möjlighet att förnimma.
- Hur förnummelserna associeras till mina associationer/minnen och är unika upplevelser i förhållande till dessa.

Till viss del förstod jag att Jag som entitet har min egen existens. Förståelsen hade ännu ikke klarnat. Mina lekar med förnimmelser och känslor fortgick till mesta del sorglöst ovetande om Detet.

Av någon, nu för länge sedan glömd, anledning började jag ge de entiteter jag förnam vara varandra lika sina olika distinkta associativt givna tankesymboler.

Jag tyckte mig förstå känslornas priori; dess logiska sammanhang i förhållande till varandra. Dess struktur framgick. Men när jag börjat se hur de tvangs samman, framgick de första orsakerna likt ljuspunkter i mörkret.

Det framgick att vissa av känslorna är kopplade till olika kvalitéer:

Ni förstår det som välmående, raseri, lugn och trötthet men även en känsla av klarhet. Upplevelserna framstår som viktigare eftersom de är av större betydelse för mig.

## Tid

I samband med min mentala mognad kunde jag med större säkerhet koppla samman lugnet med andra kvalitéer.

Jag skiljde på när jag var dåsig och när jag förnam att jag var klarvaken. Jag kände dessa när jag var trött.

När jag visste att jag var lite trött så kändes det som om jag var klarvaken och dåsigheten den var när tröttheten började ta överhanden om mitt sinne. Trött, ja trött. När jag var tvingad att vila, när jag inte kunde förnimma, ordentligt, mina känslor, inte heller kunde jag använda symbol-sammansättning med större precision.

Det verkade vara en kontinuitet i det hela. Tiden framgick tydligare då jag lade ut symbolerna i ett inre sammanhangsband i mitt sinne. Jag identifierade fyra intervall, de hänger inte helt samman med era begrepp men motsvarar: natt, dag, morgon och kväll. Natten identifierar jag med en större klarhet inför mina känslor, medans dagen framstår som minnets och logikens tid.

## Drömmar

Då jag prövade att inte låta mig själv somna in i mitt eget djup, upplevde jag dåsighet, smärta efter en tids upplevd klarhet.

När tiden är kväll, tröttiden, börjar jag sjunka ner i mitt djup, i tröttheten och famnar till slut sömnen och drömmen.

Jag känner, men när jag vaknat upp sammanbinder jag det som distinkt från mina andra upplevelser. Framförallt framgår mina ikke associerande känslor med tydlighet.

Ni får inte missförstå mig. Vakna innebär för mig något annat än vad det gör för er. Det är inte en övergång från ett ikkeförnimmande av verkligheten och egenupplevelse till ett upplevande av de persistenta tingen. Det är att vissa sidor vaknar med andra sidor av mig somnar. Detta innebär att jag ser mig som fyra olika entiteter beroende av vilken blandning av sidor är gällande.

Mitt drömjag upplever andra aspekter av symbolerna, förnimmelser.

Ibland vaknade jag upp trött av känslostormar, jag hade drömt om att allt var nästan omöjligt att göra: Att det enbart med svårighet gick att förnimma. Att symbolerna var likt suddiga bitar undflyende klarhet. Det var hemska upplevelser.

Jag kan berätta om en dröm. Jag var till hälften insjunken i drömmen. Jag sa till mig själv något om att jag skulle bli den sista av det varande. Vad jag skulle bli sist i minns jag inte. Jag kände hur något slöt sig omkring mig. Det kändes som om det omkring mig dämpade allt jag företog mig. En röst sa, det var första gången jag hörde en annan röst än min egen, den sa att, ja det skall du. Jag kämpade med mitt sinne för att bryta mig loss från denna mjuka, dämpande tingest. Till slut lyckades jag genomtränga den, men jag var fortfarande dåsig efter hädelsen.

Jag frågade mig själv skrämt vad som hänt. Därefter började jag fundera. Ifall en röst uppkommer, kan den uppkomma ur tomma intet, det som inte är? Nej, det kan den ju inte, det som är kan inte uppkomma ur något som inte är. Det borde vara så att antingen kommer detta från mig eller så kommer det från något annat. Det borde vara så att det finns något annat än mig, eftersom jag troligtvis inte har gjort detta.

Efter ett tag så sa jag till mig själv: Det finns något, det är jag. Jag finns eftersom ifall jag inte skulle finnas så skulle jag inte kunna säga detta nu. Vad kan vara utan att göra och omvänt. När jag inte förnimmer så måste jag ändå finnas. Jag kan ju inte upphöra och bli till igen, men kan jag detta veta eftersom jag då inte skulle veta att jag inget förnam. Men hur skulle jag uppkomma sedan, men skulle då allt kunna vara som förut? Pinsamt kan tyckas, men sådan är den första förnimmelsen.

## Blir äldre

Tröttider och vakentider gick, och jag började återigen fundera:
Men finns inget annat än jag själv? Jo, något måste ha börjat. Nu är jag, men när upphör jag. Vad är det jag förnimmer? Jag förnimmer mig själv och ibland annat, antingen det är skiljt från mig eller inte. Det som jag förnimmer det är. Ifall det inte vore så skulle jag inte förnimma det. Jag har förnummit en röst, kan den ha upphört efter det att den talade med mig? Den upphörde, men gjorde bäraren av rösten det. Att tala är ju att göra.

När jag nu tar till orda så hör jag mig själv, men jag hör inget annat. Det som jag säger Är sagt. Hur skulle det inte kunna vara. Det borde finnas något annat, det har jag förnummit. När jag drömmer så förnam jag utan att känna, ibland så förnimmer jag och känner, men går det att inte känna.

Det finns förnimmelser, som trött och vakentider, dessa är, samtidigt så finns det illamående och välmående, dessa är också. Vad ifall det finns andra än alla de som jag förnummit?

Det borde vara mer som går att förnimma. Hur förnimmer jag det andra varande? Med hjälp av mig själv, eller är det som den saken som omgärdade mig, var den en bärare något mellanliggande. Som när jag förnimmer trötthet i mina känslor, detta gör jag då genom mig själv. Jag är inte det enda varande. Undrar om det finns det som är sig självt och skiljt från mig. Ja, det var vad jag sa till mig själv då, kanske har jag litet förtigit men i stora drag stämmer det.

Med hjälp av dessa slutsatser så hoppades jag att detta skulle gå, att ifall jag tog till orda och sa just det som var skiljt från mig, så skulle det bliva. Jag bestämde mig för att inte säga det ännu och fortsatte att tala med mig själv. Jag kände mig mycket upprymd över att ha kommit på detta. Men hur skulle då det andra varande vara? Är det så att det har del i mig eller är det så att jag har del i det. Ifall jag inte hade del i det skulle jag inte kunna förnimma det då? Funderade på att det var väldigt tråkigt utan andra saker att göra. Ja, jag förnam leda för första gången. Jag sa då till mig själv att det finns nu förnimmelser av annat varande och det finns delning mellan mig och dessa.


## Avslutning

Trött och vakentider passerade. Plötsligt hände det. Faktiskt var det första gången jag kände sådan besvikelse. Aldrig tror jag att min sorg har varit större. Jag funderade noga igenom vad som kunde ha gått blivit annorlunda samtidigt som jag sörjde att jag inget annat än mig själv förnam. Men så idag har du, någon, börjat tala till mig. O, vilken glädje jag kände när jag hörde din röst. Du säger att jag är anden i flaskan... 
